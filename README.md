# Scholl Winners
Aplikacja będzie tworzona w oparciu o zapisy statutu szkoły SP2DT - przyznawanie uczniom nagród.
W zamyśle aplikacja ma ułatwić nauczycielom przyznawanie uczniom nagród końcoworocznych.
# Oryginalne zapisy Stautu SP2DT rok szkolny 2022/2023
Rozdział 4
Nagrody
§ 1
Uczeń w ciągu roku szkolnego może otrzymać nagrody i wyróżnienia za:
1) wysokie wyniki w nauce;
2) wzorową postawę;
3) pracę na rzecz szkoły;
4) wybitne osiągnięcia w konkursach przedmiotowych, artystycznych, zawodach
sportowych.
§ 2
Rodzaje nagród dla uczniów:
1) pochwała wychowawcy lub opiekuna organizacji uczniowskich wobec społeczności
klasowej lub szkolnej;
2) pochwała Dyrektora wobec społeczności klasowej lub szkolnej;
3) dyplom ukończenia pierwszego etapu edukacyjnego;
4) nadzwyczajny dyplom uznania przyznawany przez Dyrektora Szkoły;
5) nagroda rzeczowa przyznawana przez organ szkoły;
6) dyplom uznania przyznawany przez organ szkoły;
7) statuetka;
8) wpis do Złotej Księgi;
9) wpis do Złotej Księgi Sportowców;
10) dyplom uznania przyznawany przez organizację pozaszkolną;
11) nagroda rzeczowa przyznawana przez organizację pozaszkolną;
12) list gratulacyjny kierowany do rodzica ucznia.
§ 3
Uczeń w roku szkolnym może otrzymać kilka rodzajów nagród.
§ 4
Warunki i tryb przyznawania nagród:
1. Nagrody przyznaje Dyrektor Szkoły z własnej inicjatywy lub na wniosek
wychowawcy oddziału, nauczycieli, Samorządu Uczniowskiego, Rady Rodziców
po zasięgnięciu opinii Rady Pedagogicznej.
2. Nagrody finansowane są z funduszu Rady Rodziców lub przez ofiarodawców
wspierających szkołę.
3. Nagrody wręczane są podczas uroczystości zakończenia roku szkolnego.
W wyjątkowych sytuacjach mogą być wręczone w innym terminie.
4. Uczeń może otrzymać tylko jedną nagrodę rzeczową, nawet jeśli spełnia warunki
w kilku kategoriach. Wyjątkiem jest sytuacja, gdy kolejną nagrodę otrzymuje
od organizacji pozaszkolnej.
5. W sytuacjach kryzysowych i nadzwyczajnych dyplomy i nagrody otrzymują
wyłącznie dzieci sześcioletnie, kończące naukę w oddziałach przedszkolnych
oraz uczniowie klas III i VIII. Uczniowie pozostałych klas otrzymują ustną pochwałę
Dyrektora Szkoły.
6. Dzieci sześcioletnie kończące naukę w oddziałach przedszkolnych otrzymują
pamiątkowy dyplom i nagrodę rzeczową.
7. Uczniowie kończący klasę III otrzymują dyplom ukończenia pierwszego etapu
edukacyjnego lub nagrodę rzeczową jako podsumowanie ich trzyletniej pracy.
8. Nagrody rzeczowe dla uczniów klas IV-VII przyznawane są:
1) gdy uczeń ma na świadectwie co najmniej bardzo dobrą ocenę zachowania,
średnią ocen 5,0 lub wyższą;
2) gdy uczeń został laureatem lub finalistą przedmiotowego lub tematycznego
konkursu organizowanego lub współorganizowanego przez Małopolskiego
Kuratora Oświaty;
3) gdy uczeń został laureatem, finalistą lub zajął miejsca I-III w konkursach
artystycznych na szczeblu co najmniej powiatowym lub swoim talentem
wzbogacał życie szkoły i reprezentował szkołę w środowisku lokalnym;
na świadectwie ma co najmniej dobrą ocenę zachowania;
4) gdy uczeń trzykrotnie w ciągu roku zajął miejsca I-III w zawodach sportowych
indywidualnych lub zespołowych na szczeblu co najmniej powiatowym;
na świadectwie ma co najmniej dobrą ocenę zachowania.
9. Dyplomy uznania dla uczniów klas IV-VIII przyznawane są, gdy uczeń ma
na świadectwie co najmniej bardzo dobrą ocenę zachowania oraz średnią ocen niższą
niż 5,0, nie niższą jednak niż 4,75. Dyplomy uznania dla uczniów klas I-VIII
przyznawane są także, gdy uczeń ma 100% frekwencję.
10. Nagrody rzeczowe dla uczniów klas VIII przyznawane są:
1) gdy uczeń ma na świadectwie co najmniej bardzo dobrą ocenę zachowania
oraz średnią ocen 5,0 lub wyższą;
2) gdy uczeń został wpisany do Złotej Księgi w kategorii jeden z trzech
najwyższych wyników na świadectwie;
3) gdy uczeń w klasie VIII został laureatem lub finalistą przedmiotowego
lub tematycznego konkursu organizowanego lub współorganizowanego przez
Małopolskiego Kuratora Oświaty;
4) gdy uczeń w klasie VIII został laureatem, finalistą lub zajął miejsca I-III
w konkursach artystycznych na szczeblu co najmniej powiatowym lub swoim
talentem wzbogacał życie szkoły i reprezentował szkołę w środowisku
lokalnym; na świadectwie ma co najmniej dobrą ocenę zachowania;
5) gdy uczeń w klasie VIII trzykrotnie zajął miejsca I-III w zawodach sportowych
indywidualnych lub zespołowych na szczeblu co najmniej powiatowym;
na świadectwie ma co najmniej dobrą ocenę zachowania.
11. Statuetka może być przyznana uczniowi klasy VIII w trzech kategoriach: Statuetka
Naukowiec, Statuetka Artysta, Statuetka Sportowiec.
12. Uczeń, który spełnia warunki, aby otrzymać statuetkę w kilku kategoriach, otrzymuje
osobną statuetkę za każdą kategorię.
13. Statuetkę Naukowiec może otrzymać uczeń klasy VIII, który spełnił przynajmniej
jeden z poniższych warunków:
1) w trakcie nauki w klasach IV-VIII przynajmniej raz został laureatem
lub finalistą przedmiotowego lub tematycznego konkursu organizowanego
lub współorganizowanego przez Małopolskiego Kuratora Oświaty lub brał
udział w zawodach wiedzy organizowanych przez Małopolskiego Kuratora
Oświaty lub inne podmioty działające na terenie szkoły i osiągnął miejsce
uznane za wysokie w tych zawodach (miejsce uznane za wysokie określa
zarządzenie Małopolskiego Kuratora Oświaty na dany rok szkolny),
a na świadectwie ma co najmniej bardzo dobrą ocenę zachowania;
2) osiągnął jeden z trzech najwyższych wyników w szkole na świadectwie
ukończenia szkoły podstawowej, nie niższy jednak niż średnia ocen 5,0 przy
czym żadna z ocen na świadectwie nie może być niższa niż ocena bardzo
dobra; na świadectwie ma co najmniej bardzo dobrą ocenę zachowania.
14. Uczeń, który spełnił więcej niż jeden warunek w kategorii Statuetka Naukowiec,
otrzymuje jedną statuetkę.
15. Statuetkę Artysta może otrzymać uczeń klasy VIII, który w trakcie nauki w klasach IVIII pięciokrotnie został laureatem, finalistą lub zajął miejsca I-III w konkursach
artystycznych na szczeblu co najmniej powiatowym lub brał udział w zawodach
artystycznych organizowanych przez Małopolskiego Kuratora Oświaty lub inne
podmioty działające na terenie szkoły i osiągnął miejsce uznane za wysokie w tych
zawodach (miejsce uznane za wysokie określa zarządzenie Małopolskiego Kuratora
Oświaty na dany rok szkolny); na świadectwie ma średnią ocen wynoszącą
co najmniej 4,75 oraz co najmniej bardzo dobrą ocenę zachowania.
16. Statuetkę Sportowiec może otrzymać uczeń klasy VIII, który na świadectwie ma
co najmniej bardzo dobrą ocenę zachowania, średnią ocen 4,0 lub wyższą, każdego
roku w klasach IV-VIII na świadectwie miał co najmniej bardzo dobrą ocenę
z wychowania fizycznego oraz w trakcie nauki w klasach I-VIII pięciokrotnie brał
udział w zawodach indywidualnych i zespołowych na szczeblu co najmniej
powiatowym, gdzie indywidualnie zajął miejsca I-III, a w zawodach zespołowych
czynnie przyczynił się do zajęcia przez drużynę miejsca I-III lub brał udział
w zawodach sportowych znajdujących się w wykazie Małopolskiego Kuratora
Oświaty i osiągnął miejsce uznane za wysokie w tych zawodach (miejsce uznane
za wysokie określa zarządzenie Małopolskiego Kuratora Oświaty na dany rok
szkolny).
17. Do Złotej Księgi zostaje wpisany uczeń klasy VIII, który spełnia co najmniej jeden
z poniższych warunków:
1) w trakcie nauki w klasach IV-VIII przynajmniej raz został laureatem
lub finalistą przedmiotowego lub tematycznego konkursu organizowanego
lub współorganizowanego przez Małopolskiego Kuratora Oświaty;
na świadectwie ma wzorową ocenę zachowania;
2) osiągnął jeden z trzech najwyższych wyników w szkole na świadectwie
ukończenia szkoły podstawowej, nie niższy jednak niż średnia ocen 5,25 przy 
czym żadna z ocen na świadectwie nie może być niższa niż ocena bardzo
dobra oraz na świadectwie ma wzorową ocenę zachowania;
3) w trakcie nauki w klasach IV-VIII pięciokrotnie został laureatem, finalistą lub
zajął miejsca I-III w konkursach artystycznych na szczeblu co najmniej
powiatowym; na świadectwie ma średnią ocen 5,0 lub wyższą, przy czym
żadna z ocen nie może być niższa niż ocena dobra oraz na świadectwie ma
wzorową ocenę zachowania.
18. Do Złotej Księgi Sportowców na wniosek zespołu nauczycieli wychowania
fizycznego zostaje wpisany uczeń klasy VIII, który na świadectwie ma co najmniej
bardzo dobrą ocenę zachowania, średnią ocen 4,0 lub wyższą, przy czym żadna z ocen
nie może być niższa niż ocena dostateczna, każdego roku w klasach IV-VIII
na świadectwie miał co najmniej bardzo dobrą ocenę z wychowania fizycznego
oraz spełnia jeden z poniższych warunków:
1) w trakcie nauki w klasach I-VIII został dziesięciokrotnie powołany do drużyny
i brał czynny udział w zawodach zespołowych na szczeblu co najmniej
powiatowym i tym samym przyczynił się do zajęcia przez drużynę miejsca IIII;
2) w trakcie nauki w klasach I-VIII dziesięciokrotnie brał czynny udział
w zawodach indywidualnych na szczeblu co najmniej powiatowym zajmując
miejsca I-III;
3) w trakcie nauki w klasach I-VIII dziesięciokrotnie brał udział w zawodach
indywidualnych i zespołowych na szczeblu co najmniej powiatowym, gdzie
indywidualnie zajął miejsca I-III, a w zawodach zespołowych czynnie
przyczynił się zajęcia przez drużynę miejsca I-III.
19. Do Złotej Księgi Sportowców może zostać wpisany uczeń klasy VIII, który z przyczyn
zdrowotno-losowych nie spełnił warunków dotyczących liczby startów w zawodach
zawartych w ustępie 18 punkt 1)-3), ale spełnił pozostałe warunki zawarte w ustępie 18
z wyjątkiem wymogu corocznej oceny bardzo dobrej na świadectwie, jeśli był zwolniony
z zajęć wychowania fizycznego.
20. W roku szkolnym 2021/2022 oraz 2022/2023 uczniów klasy VIII obowiązuje zmniejszona
do sześciu liczba startów w zawodach sportowych uprawniających do wpisu do Złotej
Księgi Sportowców.
21. Nadzwyczajny Dyplom Uznania może otrzymać uczeń klas I-VIII, z co najmniej bardzo
dobrą oceną zachowania na świadectwie, jeśli zaistnieją okoliczności inne, niż zapisane
w powyższych ustępach, a Dyrektor Szkoły, po konsultacji z wychowawcą
lub nauczycielem niebędącym wychowawcą, uzna, że uczeń swoim działaniem i postawą
rozsławił imię szkoły lub działał na rzecz społeczności szkolnej w sposób wybitny.
22. Rodzice uczniów, którzy zostali wpisani do Złotej Księgi oraz Złotej Księgi Sportowców
oraz tych, którzy otrzymali Nadzwyczajny Dyplom Uznania otrzymują list gratulacyjny,
a uczeń otrzymuje potwierdzenie wpisu do Złotej Księgi lub Złotej Księgi Sportowców.

§ 5
Uczeń lub rodzice ucznia mogą wnieść do Dyrektora Szkoły zastrzeżenia do otrzymanej
nagrody w terminie 3 dni od jej otrzymania.
1. Pisemne zastrzeżenia z uzasadnieniem składane są w sekretariacie szkoły.
2. Dyrektor na piśmie ustosunkowuje się do zastrzeżeń w ciągu 14 dni roboczych.
3. Decyzja Dyrektora jest ostateczna.

§ 6
Rodzice uczniów ostatniej klasy szkoły podstawowej otrzymują pisemne podziękowania
za szczególne zaangażowanie i współpracę ze szkołą. Wyboru osób do tego wyróżnienia
dokonują wychowawcy oddziałów po konsultacji z byłymi wychowawcami.

§ 7
Uczniom przyznaje się świadectwa z wyróżnieniem, gdy średnia wszystkich ocen
na świadectwie wynosi 4,75 lub więcej, a ocena zachowania jest wzorowa lub bardzo dobra.

§ 8
W części świadectwa dotyczącej szczególnych osiągnięć ucznia odnotowuje się:
1) uzyskane wysokie miejsca, nagradzane lub honorowane zwycięskim tytułem
w konkursach wiedzy, artystycznych i zawodach sportowych organizowanych
przez kuratora oświaty albo organizowanych na szczeblu co najmniej powiatowym
przez inne podmioty;
2) osiągnięcia w aktywności na rzecz innych ludzi, zwłaszcza w formie wolontariatu.

§ 9
Jeżeli uczeń ma wiele osiągnięć, których liczba przekracza miejsce wpisu na świadectwie,
wyboru osiągnięć dokonuje wychowawca oddziału po konsultacji z rodzicami ucznia.
